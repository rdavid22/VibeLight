# Használati útmutató

###### Köszönjük, hogy a VibeLight terméket választotta.
###### Ebben az útmutatóban részletesen bemutatjuk, hogyan kell használatba helyezni az Ön által vásárolt terméket.
###### A világítás vezérléséért felelős eszközre a legtöbb helyen helyen _mikrokontroller_-ként hivatkozunk a konzisztencia megőrzésének és a rövidségre való törekvés érdekében.

### 1. Mikrokontroller beállítása
###### 1.1 Helyezzük áram alá a mikrokontrollert.
###### 1.2 Várjuk meg, amíg a ledszalag fel nem villan kék színnel jelezve, hogy bekapcsolt.

### 2. Okostelefon beállítása
###### 2.1 Kapcsoljuk be a Bluetooth funkciót az okostelefonon az értesítési sávot lenyitva.
###### 2.2 Párosítsuk össze telefonunkat a mikrokontrollerrel a megjelenő listából kiválasztva a _"VibeLightController#00001"_ eszközre koppintva (FIGYELEM! Az eszköz neve eltérhet a számozást illetően, hiszen minden eszköz egyedi azonosítóval rendelkezik).
###### Ha nem sikerült a párosítás, kezdjük az elejéről a párosítási folyamatot. Ennek folyamata: Indítsuk újra a mikrokontrollert az tápegység áram alól kihúzásával, majd újbóli visszahelyezésével. Kapcsoljuk ki a Bluetooth funkciót az okostelefonunkon. Ezután lépjünk a 2.1-es pontra.

### 3. Az okostelefon és a mikrokontroller
###### 3.1 Az okostelefonon nyissuk meg az áruházat, majd töltsük le a VibeLight nevű alkalmazást. Ha az okostelefonunk végzett az alkalmazás letöltésével és telepítésével, haladjunk tovább a 3.2 lépésre.
###### 3.2 Indítsuk el az alkalmazást, majd ha betöltött, haladjunk tovább a 3.3 lépésre.
###### 3.3 Indítás után egy üdvözlőképernyő fogad minket, melyen tájékoztató jellegű információ található a termékről. A jobb alsó sarokban található _"Next"_ gombra kattintva haladjunk tovább a 4.4 lépésre.
![img](https://kepkuldes.com/images/bad476aff31f56224adde1aa26c1d3c1.jpg)
### 4. Hálózatra való csatlakozás
###### A világítás vezérléséért felelős eszközt a vezeték nélküli hálózatra kell csatlakoztatni.
###### 4.4 A _Wifi SSID_ cím alatt található _ssid_ mezőre koppintva írjuk be az otthoni vezeték nélküli hálózatunk egyedi azonosítóját (SSID), melyet alapértelmezetten a Router hátoldalán találhatunk. Haladjunk tovább a 4.5 lépésre.
###### 4.5 A _Wifi Password_ cím alatt található _*******_ mezőre koppintva írjuk be az otthoni vezeték nélküli hálózatunk jelszavát, melyet alapértelmezetten a Router hátoldalán találhatunk. Haladjunk tovább a 4.6 lépésre.
###### 4.6 Sikeres párosítás esetén kattintsunk a _Refresh_ gombra, majd várjunk egészen addig, amíg meg nem jelenik a _Bluetooth Devices_ cím alatt lévő mezőben a már korábban párosított eszköz neve, például: _("VibeLightController#00001”")_. Ha túl sokáig nem jelenne meg semmi a mezőben, koppintsunk újra a _Refresh_ gombra. Mindeközben bizonyosodjunk meg arról, hogy korábban sikerült -e már a párosítási folyamat. Ha sikeresen megjelent az eszközünk a mezőben, kattintsunk a jobb alsó sarokban található _Next_ gombra. A megjelenő képernyőn egy _"Connecting.."_ felirat található. Várjuk meg amíg eltűnik és ugorjunk az 5.1-es pontra.
![img](https://kepkuldes.com/images/a0aea3faae599238e8460eed8c93a763.jpg)

### 5. Alkalmazás használata
##### Effektek használata
###### 5.1 A megjelenő képernyőn 4 féle effekt és 2 féle mód közül választhatunk. Effektek: Rocket, Fire, Gradient, Lightning. Módok: Interactive, Lamp.
###### 5.2 A _"Rocket"_ gombra koppintva elindul a ledszalagon az effekt, melynek paramétereit a megjelenő képernyőn tudjuk módosítani. A _"Color Options"_ cím alatt három értéket tudunk módosítani a csúszkák segítségével, sorrendben: az árnyalatot, a színt és a színeltérés. A _"Rocket Options"_ cím alatt lehetőségünk nyílik módosítani az effekt fényerejét és sebességét a csúszkák segítségével.
###### 5.3 A _"Fire"_ gombra koppintva elindul a ledszalagon az effekt, melynek paramétereit a megjelenő képernyőn tudjuk módosítani. A felső négy gomb az effekt kiindulási pontját határozza meg. A _"Color Options"_cím alatt három értéket tudunk módosítani a csúszkák segítségével, sorrendben: az első színt, a második színt és a fényerőt. A _"Fire Settings"_ cím alatt az effekt egyéb paramétereit tudjuk módosítani. Az alsó két gomb, az _"Orientation Sensor"_ és a _"Microphone"_ a szenzorok bekapcsolására alkalmas. Ha bekapcsoljuk az orientációs szenzort, a telefon térben való döntésével tudjuk irányítani az effektet. Ha bekapcsoljuk a mikrofon szenzort, lehetőségünk nyílik a telefon mikrofonját használni az effekt irányításához.
###### 5.4 A _"Gradient"_ gombra koppintva elindul a ledszalagon az effekt, melynek paramétereit a megjelenő képernyőn tudjuk módosítani. A felső három gomb az effekt kiindulási pontját határozza meg. A _"Properties"_cím alatt három értéket tudunk módosítani a csúszkák segítségével, sorrendben: a szaturációt, a fényerőt és a sebességet. Az ez alatt található 8 csúszka segítségével lehetőségünk nyílik módosítani a színt.
###### 5.5 A _"Lightning"_ gombra koppintva elindul a ledszalagon az effekt, melynek paramétereit a megjelenő képernyőn tudjuk módosítani. A _"Chance of lightning"_ cím alatt található csúszka segítségével módosíthatjuk a villámlás esélyét. A _"Zeus Mode"_ gombra kattintva lehetőségünk nyílik a telefon "rázásával" módosítani az effekt tulajdonságait.

##### Módok használata
###### 6.1 Az _"Interactive"_ gombra koppintva valós idejű effekt módosításra nyílik lehetőségünk. A _"Color Options"_ alatt található három csúszka segítségével a színt, a szaturációt és a fényerőt van lehetőségünk módosítani. A _"Placement"_ cím alatt található két csúszka segítségével a pozíciót és a méretet van lehetőségünk módosítani. Az alsó két gomb segítségével szintúgy az orientációs szenzort és a mikrofon szenzort van lehetőségünk bekapcsolni.
###### 6.2 A főoldalon található _"Lamp"_ mód segítségével "lámpaként" használhatjuk a ledszalagot. Három csúszka segítségével tudjuk módosítani a világítás paramétereit, a színt, a szaturációt és a fényerőt.

##### Effektek leállítása
###### A jelenleg futó effektek leállításához koppintsunk a főoldalon található _"Clear"_ gombra.
![img](https://kepkuldes.com/images/7f3d385b370e3db1c68ed0d8e36ee53f.jpg)

##### Beállítások
###### 7.1 A _"Settings"_ gombra kattintva megnyílik a beállítás menü, ahol a ledszalagunk és mikrokontrollerünk paramétereit tudjuk módosítani.
###### 7.2 A _"Rename Device"_ cím alatt található mezőbe beírva egyedi névvel láthatjuk el az eszközünket. A _"Rename"_ gombbal véglegesíthetjük az átnevezést.
###### 7.3 A _"Brightness"_ cím alatt található négy gomb segítségével a ledszalag alapértelmezett fényerejét tudjuk módosítani. Az első gomb az _"Eco"_ amely energiatakarékos üzemmódba helyezi az eszközt. A _"Balanced"_ mód kiegyensúlyozott világítást tesz lehetővé. A _"Bright"_ mód nappali használatra ajánlott. Az _"Ultra"_ mód hosszútávú használata nem ajánlott, mert megrövidíti a ledek élettartamát. Ez a mód a legfényesebb az összes közül.
###### 7.4 A _"Reset Controller"_ cím alatt található _"Reset"_ gombra kattintva lehetőségünk van visszaállítani az eszköz beállításait gyári beállításokra.
###### 7.5 A _"Device Info"_ cím alatt megtekinthetjük az eszközünkről tárolt információkat, így az eszköz nevét (amelyet csatlakozáshoz használ), az IP-címét ( amely hálózati hibafelderítésnél lehet hasznos), a ledek számát és az Alias nevet, amelyet a felhasználó adhat meg a 7.2-es pontban foglaltak szerint.
![img](https://kepkuldes.com/images/60a2abc77e7595c6d86a9f65ece13f97.jpg)

##### Több eszköz hozzáadása
###### A főoldalon található _"Add new"_ gombra koppintva az alkalmazás visszaugrik a 4.4-es pontra. Kövessük az ott található utasításokat, majd kattintsunk a _"Next"_ gombra.

##### Eszköz kiválasztása több eszköz közül
###### Az alkalmazás főoldalán a jobb felső sarokban egy gomb található a jelenleg kiválasztott eszközünk nevével. Ha változtatni szeretnénk több eszköz közül, hogy melyiket kezelje az alkalmazás, koppintsunk rá a jelenleg kiválasztott eszköz nevére. A megjelenő ablakban láthatjuk a telefon által felismert VibeLight eszközöket. Ahhoz, hogy minden eszközt felismerjen a telefon, érdemes várni kb. 1 percet.